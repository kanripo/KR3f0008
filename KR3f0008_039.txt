# -*- mode: mandoku-view; -*-
#+TITLE: 古今律歷考
#+DATE: 2015-08-24 23:09:19.881550
#+PROPERTY: ID KR3f0008
#+PROPERTY: BASEEDITION WYG    
#+PROPERTY: JUAN 卷三十九
<pb:KR3f0008_WYG_039-1a>¶
欽定四庫全書¶
　古今律厯考卷三十九　　明　邢雲路　撰¶
　　厯法四¶
　　　厯法¶
太陽躔度(詳推/)　(授時/)¶
　推各歲前冬至日躔赤道宿次分¶
置各中積命為度以刻為分加周應起虛六度滿周天¶
鈐去之得各歲前冬至日躔赤道宿次分¶
<pb:KR3f0008_WYG_039-1b>¶
　赤道度¶
虚八度九十五分　　危十五度四十分　室十七度一十分¶
壁八度六十分　　　奎十六度六十分　婁十一度八十分¶
胃十五度六十分　　昴十一度三十分　畢十七度四十分¶
觜初度五分　　　　參十一度一十分　井三十三度三十分¶
鬼二度二十分　　　柳十三度三十分　星六度三十分¶
張十七度二十五分　翼十八度七十五分　軫十七度三十分¶
角十二度一十分　　亢九度二十分　　氐十六度三十分¶
<pb:KR3f0008_WYG_039-2a>¶
房五度六十分　心六度五十分　尾十九度一十分¶
箕十度四十分　斗二十五度二十分　牛七度二十分¶
女十一度三十五分¶
　推各歲前冬至日躔黄道宿次分¶
置各歲前冬至赤道宿次度分以初日下赤道度率而¶
一得各歲前冬至日躔黄道宿次分¶
　黄道度¶
箕九度五十九分　斗二十三度四十七分　牛六度九十分¶
<pb:KR3f0008_WYG_039-2b>¶
女十一度十二分　虛九度○○七十五秒　危十五度九十五分¶
室十八度三十二分　壁九度三十四分　奎十七度八十七分¶
婁十二度三十六分　胃十五度八十一分　昴十一度八分¶
畢十六度五十分　觜初度五分　參十度二十八分¶
井三十一度三分　鬼二度十一分　柳十三度¶
星六度三十一分　張十七度七十九分　翼二十度九分¶
軫十八度七十五分　角十二度八十七分　亢九度五十六分¶
氐十六度四十分　房五度八十四分　心六度二十七分¶
<pb:KR3f0008_WYG_039-3a>¶
尾十七度九十五分¶
　推黄赤道及定象限度分¶
以推得天正赤道宿次減天正黄道宿次餘為黄赤道¶
差與次年黄赤道差相減餘一十二秒以四而一得三¶
秒加入周天象限内共得九十一度三一○九二五為¶
定象限度分若黄赤道差相減餘一十一秒以四而一¶
得二秒七十五微加入歲周象限内共得九十一度三¶
十一分○九亦為其年定象限度分以後累加不同即¶
<pb:KR3f0008_WYG_039-3b>¶
將二年之差三秒併入二秒七十五微得數半之為二¶
秒八十七微半加入歲周象限共得九十一度三一○¶
九一二五為定象限度分累加之自與各年原推加時¶
黄道積度合¶
　推四正定氣日¶
以原推得冬夏二至日及刻分秒即冬夏二正定氣冬¶
至加盈初縮末限滿紀法去之為春正定氣夏至加縮¶
初盈末限滿紀法去之為秋正定氣又法春分日及刻¶
<pb:KR3f0008_WYG_039-4a>¶
分秒減盈縮度差餘為春正定氣秋分日及刻分秒加¶
盈縮度差得為秋正定氣如求次年四正定氣就與本¶
年四正定氣内各加歲餘即次年四正定氣(各以甲子/筭外得四)¶
(正日/期)¶
　推相距日¶
以本段定氣大餘減次段定氣大餘加六十日得相距¶
日如次段日不及減者加六十日減之再加六十日為¶
相距日相距多則九十三四日少則八十八九日¶
<pb:KR3f0008_WYG_039-4b>¶
　推四正加時日躔黄道積度¶
以天正冬至加時黄道全分累加定象限度分各得四¶
正加時黄道積度加一次得春正二次夏正三次秋正¶
再加即次年冬正¶
　推四正加時減分¶
各以四正定氣小餘以四正初日行度乘之即得加時¶
減分如天正冬至初日行度一度○五一○八五以乘¶
冬至小餘得冬正加時減分春正距夏正如是九十三¶
<pb:KR3f0008_WYG_039-5a>¶
日者行度○度九九九七○三九十四日者行度一度¶
各以行度乘春正小餘得春正加時減分如夏至初日¶
行度○度九五一五一六以乘夏至小餘得夏正加時¶
減分秋正距次年冬正如是八十八日者行度一度○¶
○○五○五八十九日者行度一度各以行度乘秋正¶
小餘得秋正加時減分次年冬正加時減分如本年冬¶
正求之即得¶
　推夜半積度¶
<pb:KR3f0008_WYG_039-5b>¶
以四正加時黄道積度全分於内減去各正加時減分¶
餘為各正夜半日度¶
　推四正夜半宿次¶
置夜半黄道度全分以黄道度去之不滿黄道度者即¶
入宿次¶
　推相距度¶
以冬正夜半積度減春正夜半積度餘為冬正距春正¶
度以春正夜半積度減夏正夜半積度餘為春正距夏¶
<pb:KR3f0008_WYG_039-6a>¶
正度以夏正夜半積度減秋正夜半積度餘為夏正距¶
秋正度以秋正夜半積度減次年冬正夜半積度餘為¶
秋正距次年冬正度如不及減加周天減之¶
　推日差¶
以相距度與相距日下行定度減之餘以相距日而一¶
得日差如相距度内減去行定度者為加差行定度内¶
減去相距度者為減差¶
　四正相距日及行定度分¶
<pb:KR3f0008_WYG_039-6b>¶
秋正距冬至　冬至距春正¶
　八十八日　行定度九十○度四○○九三五¶
　八十九日　行定度九十一度四○一四四一¶
春正距夏至　夏至距秋正¶
　九十三日　行定度九十○度五九九○¶
　九十四日　行定度九十一度五九八七¶
　推每日晨前夜半日度¶
以冬夏二至夜半日度宿次全分自二至初日下行度¶
<pb:KR3f0008_WYG_039-7a>¶
順次加之即得每日夜半日度及分秒及加減日差如¶
滿黄道本宿度及分秒去之餘入次宿度如是加行度¶
一次則加減日差一次滿黄道本宿度去之即得夜半¶
日度如是春秋二正各以相距日下行度加之亦加減¶
日差滿黄道本宿度去之得每日夜半日度¶
　日躔黄道入十二次宮界度¶
　¶
　¶
<pb:KR3f0008_WYG_039-7b>¶
　¶
　¶
　¶
　¶
　推日躔黄道入十二次時刻¶
以入次宿度及分秒以其日晨前夜半日度宿次減之¶
餘為實以其日行定度而一得數以發斂法收之即入¶
次時刻行定度者是原減入次得夜半日度與次日夜¶
<pb:KR3f0008_WYG_039-8a>¶
半日度相減餘而得¶
　¶
　¶
　¶
　¶
　¶
　¶
　¶
<pb:KR3f0008_WYG_039-8b>¶
　¶
　¶
　¶
　¶
　¶
　¶
　¶
　古今律厯考卷三十九¶
