# -*- mode: mandoku-view; -*-
#+TITLE: 古今律歷考
#+DATE: 2015-08-24 23:09:19.961825
#+PROPERTY: ID KR3f0008
#+PROPERTY: BASEEDITION WYG    
#+PROPERTY: JUAN 卷四十四
<pb:KR3f0008_WYG_044-1a>¶
欽定四庫全書¶
　古今律厯考卷四十四　　明　邢雲路　撰¶
　　厯法九¶
　　　厯(去/)¶
太陰躔度(詳推/)　(授時/)¶
　推朔後平交日¶
置交終分内減天正經朔交泛全分為朔後平交日分¶
如推次月於推得朔後平交日分内累減交差二日三¶
<pb:KR3f0008_WYG_044-1b>¶
一八三六九得各次月朔後平交日分如不及減加交¶
終為月重交月朔後平交日分次復累減交差得各月¶
朔後平交日分¶
　推平交距後度¶
置朔後平交日全分以月平行分一十三度三六八七¶
五乘之得數為平交距後度分如推次月者於平交距¶
後度分内累減月平交差三十度九九三六九五五六¶
八七五得各次月平交距後度分如不及減加入交終¶
<pb:KR3f0008_WYG_044-2a>¶
度三百六十三度七九三四一九六為重交月平交距¶
後度分次復累減月平交差分得各月平交距後度分¶
　推平交入轉遲疾厯¶
置經朔下遲厯疾厯全分内加入朔後平交日分為平¶
交入轉遲疾厯日分如遇滿轉中已上者内減去轉中¶
分是遲厯為疾厯疾厯為遲厯¶
　推限數并平交入限遲疾厯¶
置平交入轉遲疾厯全分以一十二限二十分為法乘¶
<pb:KR3f0008_WYG_044-2b>¶
之得限數置平交入轉遲疾厯限數下遲疾厯日率¶
減之為實以損益捷法乘之得數加減遲疾度全分得¶
平交入限遲疾度分¶
　推平交加減定差¶
置平交入限遲疾度以限下遲疾捷法乘之遲為加差¶
疾為減差¶
　推經朔加時中積日¶
置經朔下盈縮厯全分盈厯者就為加時中積如是縮¶
<pb:KR3f0008_WYG_044-3a>¶
厯者加入半嵗周為經朔加時中積遇重交月以本月¶
經朔加時中積註於重交月下如推次月以加時中積¶
累加朔䇿為各經朔加時分滿歲周去之為加時中積¶
分¶
　推正交距冬至加時黄道積度¶
置經朔加時中積分内加平交距後度為正交距冬至¶
加時黄道積度滿嵗周去之如推各次月者於正交距¶
冬至加時黄道積度全分内累減月平交朔差一度四¶
<pb:KR3f0008_WYG_044-3b>¶
十六分三一○二如不及減者加歲周減之推至重交¶
月本月減月平較差一度四十四分九○八為重交月¶
次復累減月平交朔差如在半嵗周已下者為冬至後¶
半嵗周已上者為夏至後¶
　推正交月離黄道宿次度分¶
置各月正交距冬至加時黄道積度加嵗前天正冬至¶
加時黄道宿次全分滿黄道宿次積度鈐減之得各正¶
交月離黄道宿次度分¶
<pb:KR3f0008_WYG_044-4a>¶
　推各嵗前冬至日躔赤道宿次¶
置各中積加周應滿周天鈐去之得各歲前冬至日躔¶
赤道宿次分¶
　赤道宿次相接積度鈐¶
　¶
　¶
　¶
　推各嵗前冬至日躔黄道宿次¶
<pb:KR3f0008_WYG_044-4b>¶
置各歲前冬至赤道宿次度分以初日下赤道度率而¶
一得各歲前冬至日躔黄道宿次分¶
　黄道宿次相接積度鈐¶
<pb:KR3f0008_WYG_044-5a>¶
　¶
　¶
　¶
　¶
　¶
　推平交日辰¶
置經朔全分加朔後平交日辰全分得平交日辰滿六¶
十日去之如推次月者置平交日辰全分累加交終二¶
<pb:KR3f0008_WYG_044-5b>¶
十七萬二一二二二四滿六十日去之餘為次月平交¶
日辰如遇重交與閏月一同加之¶
　推正交日辰¶
置各平交日辰全分以平交加減定差加減之命甲子¶
筭外得正交日辰依發斂求之得時刻¶
　推其年二至二分各四正赤道宿次度分¶
置冬至赤道宿度分如推春分夏至秋分累加象限九¶
十一度三一○六二五滿赤道宿次積度鈐減之各得¶
<pb:KR3f0008_WYG_044-6a>¶
四正赤道宿次¶
　推定限日¶
視定朔日辰某甲子數至首太陰宿次正交日辰某甲¶
子筭得各定限日期如定朔是丙寅正交是庚午者乃¶
定限初五日也他倣此¶
　推黄道正交在二至後初末限度分¶
置首太陰各正交距冬至加時黄道積度全分如在半¶
歲周已下者就為冬至後如在半嵗周已上者於内減¶
<pb:KR3f0008_WYG_044-6b>¶
去半歲周餘為夏至後如夏至後限度分在象限已下¶
者為初限已上者半歲周内減去夏至後全分為末限¶
如推各次月初末限度分者視初限則累減月平交朔¶
差一度四十六分三一○二餘為次月初限如不及減¶
者加半歲周減之末限則累加月平交朔差全分為次¶
月末限遇閏月加減亦然惟重交月以重交月内加減¶
月平交朔較差一度四十四分九○八得為重交月初¶
末限度¶
<pb:KR3f0008_WYG_044-7a>¶
　推定差度分¶
置初末限度分以象極總差一分六十○秒五五乘之¶
得定差度分如推次月定差度者如是初限則累減末¶
限則累加極平差二十三分四九○二得次月定差度¶
閏月亦然惟重交月及初末限交處只依首位推之得¶
後仍用極平差分或加或減之¶
　推距差度分¶
置極差一十四度六十六分内減去定差度分得各距¶
<pb:KR3f0008_WYG_044-7b>¶
差度分如推次月者以初加末減極平差分得次月也¶
(其重交月仍置重交/月差度依前首加減)¶
　推定限度分¶
置各定差度全分為實以定極總差一分六十三秒七¶
一乘之得數視黄道正交二至初末限度如在冬至後¶
者以減九十八度為定限度如在夏至後者加入九十¶
八度為定限度¶
　推月與赤道正交宿度¶
<pb:KR3f0008_WYG_044-8a>¶
視黄道正交二至後初末限度分如在冬至後者是初¶
限置距差度分内加春分下四正赤道宿度是末限以¶
距差度分減春分下四正赤道宿次全分餘為月與赤¶
道正交宿度如春分下四正赤道宿次度分少不及減¶
者加春分四正赤道宿次前一宿本度分減之如在夏¶
至後者是初限以距差度分減秋分下四正赤道宿次¶
全分餘為月與赤道正交宿度如不及減依前加而減¶
之是末限置距差度分内加秋分下四正赤道宿次全¶
<pb:KR3f0008_WYG_044-8b>¶
分得月與赤道正交宿度又如冬至後初限春分内加¶
其距差度夏至後末限秋分内加其距差度如滿宿本¶
度分去之餘得月與赤道正交宿度若加後不滿各宿¶
本度分者其宿仍舊¶
　推定朔弦望日定甲子與相距日¶
置各月定朔定弦定望各全分大餘命甲子算外得某¶
日辰為定甲子以定朔弦望日次段大餘内減本段大¶
餘得相距日¶
<pb:KR3f0008_WYG_044-9a>¶
　推定盈縮厯日并二至後初末限日¶
置各月朔與弦望下盈縮厯全分各以加減差加減之¶
得定盈縮厯分¶
二至後初末限日　視定盈縮全分如是盈厯在八十¶
八日九○九二二五已下為初限已上反減半歲周為¶
末限如是縮厯在九十三日七一二○二五以下為初¶
限已上反減半嵗周為末限¶
　推定朔弦望加時中積度并盈縮定差度¶
<pb:KR3f0008_WYG_044-9b>¶
置盈縮厯全分如是盈厯在朔下為盈積度在上弦者¶
加氣象限在望下者加半嵗周在下弦者加三象限共¶
得定朔弦望加時中積度如是縮厯在朔下者加半嵗¶
周在上弦者加三象限在望下者就為積度在下弦者¶
加象限共為定朔弦望加時中積度加後滿周天去之¶
置各盈縮初末限全分以大餘積日下加分以初末日¶
小餘乘之得數加其下積度即得盈縮定差度分¶
　推黄道加時定積度¶
<pb:KR3f0008_WYG_044-10a>¶
置定朔弦望加時中積度全分以盈縮定差度全分盈¶
加縮減之即得各黄道加時定積度分如滿周天去之¶
　推赤道加時積度并赤道加時宿次¶
置各黄道加時定積度全分如滿周天象限去之為至¶
後如滿二象限去之為至後如滿三象限去之為分後¶
在至後者以赤道加時積度減之至後大餘以元減乘¶
之得數以至後積度全分加之又加入元減去或一二¶
三象限全分得赤道加時積度分如在分後者置赤道¶
<pb:KR3f0008_WYG_044-10b>¶
加時積度以分後積度全分減之以元減乘之得數内¶
加入分後積度及加元減去各象限全分共為推得赤¶
道加時積度分¶
求赤道加時宿次度者　置赤道加時積度全分内加¶
入其年嵗前冬至赤道宿次全分共得如滿赤道宿次¶
積度鈐内各宿次及減積度全分去之餘為次宿度分¶
即得赤道加時宿次度分¶
　推赤道宿次積度鈐¶
<pb:KR3f0008_WYG_044-11a>¶
　¶
　¶
　¶
　¶
　¶
　¶
　¶
　¶
<pb:KR3f0008_WYG_044-11b>¶
　¶
　¶
　¶
　¶
　¶
　¶
　推正半中交後積度并初末限度與月道赤道定差¶
　度¶
<pb:KR3f0008_WYG_044-12a>¶
正半中交後積度分者　置各赤道加時宿次全分内¶
加入同月道内本宿前一宿月與赤道正交後宿積度¶
全分共得正半中交後積度¶
初末限度分者　視各正半中交後積度全分如在半¶
象限四十五度六五五三以下者即為初限度分如在¶
半象限以上者以減象限九十一度三一○六餘為末¶
限度分¶
月道赤道定差度分者　置各月弦望朔下初末限全¶
<pb:KR3f0008_WYG_044-12b>¶
分以減正交定限度全分為實復用初末限全分為法¶
乘之得數視正半中交後積度是正交中交者為加差¶
是前後二段半交為減差¶
　推正半中交加時積度并定朔弦望月道宿次度¶
正半中交加時積度分者　置各正半中交後積度全¶
分以各月道赤道定差度全分加減之得各正半中交¶
加時積度分其正半中交正者仍正半者仍半中者仍¶
中¶
<pb:KR3f0008_WYG_044-13a>¶
定朔弦望月道宿次度分者　置各正半中交加時積¶
度全分視正交如遇初末限度交換之年其月道宿次¶
必超一十四宿不用如不在交換之年只以月道内視¶
其各正半中交後宿次前一宿下月道積度全分減之¶
餘得定朔弦望月道宿次如遇當減宿次是首位重宿¶
者減次位正交下宿度分宿前一宿者是各赤道加時¶
宿次之前一宿也今推得宿次是角者仍為角亢仍為¶
亢其推得度或多少不過一度惟井斗二宿有差三四¶
<pb:KR3f0008_WYG_044-13b>¶
度者如所減宿次是角者餘為亢宿度分餘同此例如¶
遇重半為正交月用者乃中間欠一正交此為半半相¶
接而不及減者加入其月活象限減之其重半交凡入¶
正交後或半或中交而不及減者皆加氣象限減之如¶
中交接正交乃欠半交此中正相接而不及減者加活¶
象限全分及前後段半交後宿次前一宿下月道積度全¶
分然後減之餘為正交凡正交不及減者加活象限減¶
之¶
<pb:KR3f0008_WYG_044-14a>¶
太陰九道正半中交變化加減氣活二象限之圖¶
　¶
　¶
　¶
　¶
　¶
　¶
　¶
<pb:KR3f0008_WYG_044-14b>¶
　¶
　¶
　¶
　¶
或遇同月重半者次段半交數少不及減者加氣象限¶
全分減之若中間欠一正交者加活象限減之如遇同¶
月重半次段半交數太多前段半交數太少不必加即減之或¶
遇隔月半重者(氣象/活象)限皆不必加即減之餘為相距度分¶
<pb:KR3f0008_WYG_044-15a>¶
　推夜半入轉日分及遲疾轉定度與加時入轉度¶
夜半入轉日分者　置各月經朔弦望下遲疾厯全分¶
以加減差加減之以減其下定朔弦望小餘全分餘得¶
夜半入轉日分小餘如是遲厯加入轉中一十三日七¶
七七三如遇定朔小餘分多不及減者遲疾皆加轉終¶
減之¶
遲疾轉定度分者　視夜半入轉日大餘日下轉定度¶
全分為遲疾轉定度分¶
<pb:KR3f0008_WYG_044-15b>¶
　遲疾轉定度立成鈐¶
入轉轉定度分¶
<pb:KR3f0008_WYG_044-16a>¶
　¶
　¶
　¶
　¶
　¶
　¶
　¶
　¶
<pb:KR3f0008_WYG_044-16b>¶
加時入轉度分者　置定朔弦望日小餘全分以遲疾¶
轉定度乘之得加時入轉度分¶
　推夜半入轉積度分并夜半月道宿次度分¶
夜半入轉積度分者　置各正半中交加時積度全分¶
内減去加時入轉度全分餘為夜半入轉積度分其正¶
半中交正者仍正半者仍半中者仍中如不及減或加¶
氣象限或加活象限然後減之是正者為半前半者為¶
中中者為半後半者為正凡及減者皆不變¶
<pb:KR3f0008_WYG_044-17a>¶
夜半月道宿次度分者　置夜半入轉度全分以定朔¶
弦望月道宿次是某宿與各正半中交後某宿前之宿¶
下挨及減之月道積度全分減之餘為夜半月道宿次¶
度分凡及減者即得本宿如角得角亢得亢也如不及¶
減者加後減之得前宿也如是亢者得角是角者得軫¶
若遇當減之宿是月道首位重宿者加入重宿首一位¶
下全數是也凡加氣或加活後減月道積度加後滿氣¶
象限去之如夜半入轉積度分少不及減月道積度分¶
<pb:KR3f0008_WYG_044-17b>¶
者其元加氣加氣減之元加活加活減之¶
　推晨入轉日并晨分及晨入轉度¶
晨入轉者　置各夜半入轉日全分視定盈縮厯日大¶
餘下晨分加之共得晨入轉日¶
晨轉度分者　置遲疾轉定度全分以晨分乘之得晨¶
轉度分¶
　推晨入轉積度并晨宿次度¶
晨入轉積度分者　置各夜半入轉積度全分加入晨¶
<pb:KR3f0008_WYG_044-18a>¶
轉度全分為晨入轉積度分¶
晨宿次度分者　置晨入轉積度全分減去月道内正¶
半中交後宿次視夜半月道宿次同宿下或前後宿下¶
月道積度全分減之餘為晨宿次度分¶
　推昏入轉日并昏分及昏轉度¶
昏入轉日者　置夜半入轉日全分視定盈縮厯日大¶
餘下昏分加之為昏入轉日¶
昏轉度分者　置遲疾轉定度全分以昏分乘之為昏¶
<pb:KR3f0008_WYG_044-18b>¶
轉度分¶
　推昏入轉積度分并昏宿次度分¶
昏入轉積度分者　置夜半入轉積度全分内加入昏¶
轉度分為昏入轉積度分如後滿氣象限去之¶
昏宿次度分者　置昏入轉積度全分減去月道内正¶
半中交後宿次視夜半月道宿次同宿下前後宿下月¶
道積度全分減之餘得昏宿次度分如遇當減宿次是¶
月道首位重宿者只減次正交下月道積度分¶
<pb:KR3f0008_WYG_044-19a>¶
　推晨昏宿次度分¶
置各定朔弦望月道宿次度分依相距度各晨昏加減¶
定差度分加減之即得各晨昏宿次度分如不及者即¶
加月道前一宿次全分減之餘為前宿也¶
　推相距度并轉積度¶
相距度分者　置各次段昏入轉積度全分内加氣象¶
限減昏入轉積度全分餘為朔與上弦推得相距度分¶
轉積度分者　朔與上弦用昏望與下弦用晨置各晨¶
<pb:KR3f0008_WYG_044-19b>¶
昏若干日内減去前段晨與昏若干日餘得相距日如¶
不及減加入二十八日減之如相距日是六日者在前¶
一行如七日者在中一行如八日在後一行如遇晨昏¶
各相減餘八日相距日七日乃多一日在後行轉積度¶
内減去轉定度極差一十四度七一五四餘為晨昏日¶
下轉積度分¶
　又加減定差法¶
以各定朔弦望日下小餘全分相減各晨昏分餘以其¶
<pb:KR3f0008_WYG_044-20a>¶
各遲疾轉定度乘之得定差視晨昏分多如定朔弦望¶
日下小餘分為加差少為減差¶
　又相距度分法¶
視正半中交加時積度如是正交或半交變為正交者¶
置月道下活象限全分内加入次段正半中交加時積¶
度全分減去正半中交加時積度全分以次段定差加¶
減之次視本段定差是加差者減之是減差者加之朔¶
與上弦者用昏分加減定差望與下弦者用晨分加減¶
<pb:KR3f0008_WYG_044-20b>¶
定差¶
　晨昏相距日轉積度分立成鈐¶
<pb:KR3f0008_WYG_044-21a>¶
¶
<pb:KR3f0008_WYG_044-22a>¶
¶
<pb:KR3f0008_WYG_044-23a>¶
　¶
　¶
　¶
　¶
　¶
　推加減差¶
以相距度分相減轉積度分餘以相距日除之為加減¶
差分如相距度多為加差轉積度多為減差¶
<pb:KR3f0008_WYG_044-23b>¶
　推赤道正交後積度¶
置赤道十二宮次宿度内各辰下宿次全分内加本辰¶
下宿次前一宿月與赤道正交後宿次積度分共得赤¶
道正交後積度分次辰下者累加十二宮率三十○度¶
四三八一共為各次辰下赤道正交後積度分如滿氣¶
象去之變為前段半交¶
　十二宫界赤道宿次度分(此元至元辛巳宮界/今推宮界見日躔下)¶
<pb:KR3f0008_WYG_044-24a>¶
　¶
　¶
　¶
　¶
　¶
　推初末限度¶
視赤道正交後積度全分如在半象限四十五度六五¶
五三已下為初限度分如在半象限已上者用以去減¶
<pb:KR3f0008_WYG_044-24b>¶
氣象限餘得末限度分¶
　推定差度¶
置定限度全分内減去末限全分餘以初末限全分乘¶
之得定差視在正交與中交已後者為加差在前後二¶
段半交已後為減差¶
　推月道積度¶
置赤道正交積度全分内加減定差分得月道積度分¶
　推宮界宿次度¶
<pb:KR3f0008_WYG_044-25a>¶
置各月道積度全分内減去太隂月道本宿次前一宿¶
次月道積度全分餘得各辰次下宮界宿次度分¶
　¶
　¶
　¶
　¶
　¶
　¶
<pb:KR3f0008_WYG_044-25b>¶
　¶
　¶
　¶
　¶
　¶
　¶
　¶
　古今律厯考卷四十四¶
