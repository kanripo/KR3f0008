# -*- mode: mandoku-view; -*-
#+TITLE: 古今律歷考
#+DATE: 2015-08-24 23:09:19.832864
#+PROPERTY: ID KR3f0008
#+PROPERTY: BASEEDITION WYG    
#+PROPERTY: JUAN 卷三十六
<pb:KR3f0008_WYG_036-1a>¶
欽定四庫全書¶
　古今律厯考卷三十六　　明　邢雲路　撰¶
　　厯法一¶
　　　厯法　授時厯¶
歩氣朔(距至元辛巳為元其諸應/等數隨時推測不用為元)¶
歳實三百六十五日二十四刻二十五分(百年上長/一下消一)¶
朔實二十九日五十三刻五分九十三秒¶
氣策一十五日二十一刻八十四分三十七秒五十㣲¶
<pb:KR3f0008_WYG_036-1b>¶
弦策七日三十八刻二十六分四十八秒二十五㣲¶
望策一十四日七十六刻五十二分九十六秒五十㣲¶
通餘五日二十四刻二十五分¶
通閏十日八十七刻五十三分八十四秒¶
月閏九十刻六十二分八十二秒¶
氣盈二十一刻八十四分三十七秒五十㣲¶
朔虚四十六刻九十四分七秒¶
没限七十八刻一十五分六十二秒五十㣲¶
<pb:KR3f0008_WYG_036-2a>¶
盈策九日六十六刻九十五分二十八秒¶
虚策二日九十一刻四分二十二秒¶
土王策一十二日一十七刻四十七分五十秒¶
候策五日七刻二十八分一十二秒五十㣲¶
宿策一日五十三刻五分九十三秒¶
氣應五十五日六刻¶
閏應二十日二十刻五十分　旬周六十日(亦名/紀法)¶
　　　推天正冬至¶
<pb:KR3f0008_WYG_036-2b>¶
置所求距筭以歳實乘之為中積加氣應為通積滿旬¶
周去之不盡以日周約之為日不滿為分其日命甲子¶
筭外即所求天正冬至日辰及分如逕求次年者冬至¶
加通餘滿旬周去之即得(如上考者以氣應減中積滿/旬周去之不盡以减旬周餘)¶
(同/上)¶
　　　求次氣¶
置天正冬至分以氣策累加之其日滿紀法去之命如¶
前各得次氣日及分秒¶
<pb:KR3f0008_WYG_036-3a>¶
　　　推天正閏餘¶
置中積加閏應為閏積滿朔實去之不盡為閏餘視閏¶
餘分如在以通閏去朔實一十八日六十五刻五十二¶
分九秒已上者其年有閏已下者無如逕求次年者閏¶
餘加通閏滿朔實去之即得定閏者以月閏累去餘分¶
以次得閏某月¶
　　　推天正經朔¶
置通積減閏餘滿旬周去之不盡以日周約之為日不¶
<pb:KR3f0008_WYG_036-3b>¶
滿為分即所求天正經朔日及分秒又置冬至減閏餘¶
不及減者加紀法減之亦得(上考者以閏應減中積滿/朔實去之不盡以減朔實)¶
(為閏餘以日周約之為日不滿為分以減冬/至日及分不及減者加紀法減之命如上)¶
　　　求弦望及次朔¶
置天正經朔日及分秒以弦策累加之其日滿紀法去¶
之各得弦望及次朔日及分秒¶
　　　氣盈朔虚¶
氣策之餘數為氣盈三十日減朔實為朔虚¶
<pb:KR3f0008_WYG_036-4a>¶
　　　沒日¶
置十六日減氣策為沒限視有沒之恒氣分秒(恒氣小/餘如在)¶
(沒限以上為/有沒之氣)以半月十五日乘之用減氣策餘滿氣盈¶
而一為日併入恒氣日命為沒日即今盈日¶
　　　滅日¶
視有滅之朔分秒(經朔小餘如在朔虚/以下為有滅之朔)以一月三十日¶
乘之滿朔虚而一為日併入經朔日命為滅日即今虚¶
日¶
<pb:KR3f0008_WYG_036-4b>¶
　　　土王用事日¶
置歳實以五行而一得七十三日四刻八十五分是毎¶
行所王之數土居四季以四而一得毎季土王十八日¶
二十六刻二十一分二十五秒以減正氣三十日四十¶
三刻六十八分七十五秒餘一十二日一十七刻四十¶
七分五十秒為土王策以加四季節各大小餘分秒内¶
滿紀去之得土王用事日辰(二氣為正氣/一氣為恒氣)¶
　　　月閏通閏¶
<pb:KR3f0008_WYG_036-5a>¶
以一月二氣盈加朔盈得月閏以十二月乘之得通閏¶
　　　候策¶
置歳實以七十二候而一即得各分氣候¶
　　　氣候¶
正月¶
　立春正月節　雨水正月中¶
　東風解凍　蟄蟲始振　魚陟負冰　獺祭魚　候¶
　鴈北　草木萌動¶
<pb:KR3f0008_WYG_036-5b>¶
二月¶
　驚蟄二月節　春分二月中¶
　桃始華　倉鶊鳴　鷹化為鳩　𤣥鳥至　雷乃發¶
　聲　始電¶
三月¶
　清明三月節　榖雨三月中¶
　桐始華　田鼠化為鴽　虹始見　萍始生　鳴鳩¶
　拂其羽　戴勝降于桑¶
<pb:KR3f0008_WYG_036-6a>¶
四月¶
　立夏四月節　小滿四月中¶
　螻蟈鳴　蚯蚓出　王𤓰生　苦菜秀　靡草死¶
　麥秋至¶
五月¶
　芒種五月節夏至五月中¶
　螳螂生　鵙始鳴　反舌無聲　鹿角解　蜩始鳴¶
　　半夏生¶
<pb:KR3f0008_WYG_036-6b>¶
六月¶
　小暑六月節　大暑六月中¶
　温風至　蟋蟀居壁　鷹始摰　腐草為螢　土潤¶
　溽暑　大雨時行¶
七月¶
　立秋七月節　處暑七月中¶
　涼風至　白露降　寒蟬鳴　鷹乃祭鳥　天地始¶
　肅　禾乃登¶
<pb:KR3f0008_WYG_036-7a>¶
八月¶
　白露八月節　秋分八月中¶
　鴻鴈來　𤣥鳥歸　羣鳥養羞　雷始収聲　蟄蟲¶
　坯户　水始涸¶
九月¶
　寒露九月節　霜降九月中¶
　鴻鴈來賓　雀入大水為蛤　菊有黄華　豺乃祭¶
　獸　草木黄落　蟄蟲咸俯¶
<pb:KR3f0008_WYG_036-7b>¶
十月¶
　立冬十月節　小雪十月中¶
　水始冰　地始凍　雉入大水為蜃　虹藏不見¶
　(天氣上升/地氣下降)　閉塞而成冬¶
十一月¶
　大雪十一月節　冬至十一月中¶
　鶡鴠不鳴　虎始交　荔挺出　蚯蚓結　麋角解¶
　　水泉動¶
<pb:KR3f0008_WYG_036-8a>¶
十二月¶
　小寒十二月節　大寒十二月中¶
　鴈北鄉　鵲始巢　雉雊　雞乳　征鳥厲疾　水¶
　澤腹堅¶
　　　中氣去經朔¶
置天正閏餘命之得冬至去經朔以月閏累加之各得¶
中氣去經朔(滿朔策去之乃全置閏然/俟定朔無中氣者裁之)¶
　　　發斂加時¶
<pb:KR3f0008_WYG_036-8b>¶
置所求分秒以十二乘之為時餘以十二歸之為刻此¶
發斂法也一法以日下十數加二為時進五為初刻不¶
進五為正刻進五者進子正刻初後之半時也不進者¶
以正對正之整時也以十下刻數減二為刻缺千為子¶
正缺百為正初與發斂法合¶
　　　直宿¶
朔實減二十八日為宿策置通積減閏餘以二十八日¶
累去之命虚宿算外得直宿分以宿策累加之得各月¶
<pb:KR3f0008_WYG_036-9a>¶
直宿各以加減差加減之得各月定直宿¶
　　　建日¶
建除滿平定執破危成収開閉終而復始交節後各以¶
月支為建故節日與上日同名¶
　　　納音¶
置先天甲己子午九乙庚丑未八丙辛寅申七丁壬卯¶
酉六戊癸辰戌五己亥四之數以大衍用數四十有九¶
減之餘以五行生數水火木金土遞數之至某行以所¶
<pb:KR3f0008_WYG_036-9b>¶
生為納音如求甲子乙丑納音金置甲與子各九乙與¶
丑各八共三十四以減四十九餘十五以五行遞數得¶
土土生金為納音是也餘倣此¶
步日躔¶
周天分三百六十五萬二千五百七十五分¶
周天三百六十五度二十五分七十五秒¶
半周天一百八十二度六十二分八十七秒半¶
天周象限九十一度三十一分四十三秒太　歳差一¶
<pb:KR3f0008_WYG_036-10a>¶
分五十秒黄道歳差一分三十八杪¶
周應三百一十五萬一千七十五分¶
半歳周一百八十二日六十二刻一十二分半¶
歳周象限九十一日三十一刻六分少¶
盈初縮末限八十八日九十刻九十二分少¶
縮初盈末限九十三日七十一刻二十分少¶
盈縮度差二日四○一四¶
　　　推天正經朔弦望入盈縮厯¶
<pb:KR3f0008_WYG_036-10b>¶
置半嵗周以閏餘日及分減之即得天正經朔入縮厯¶
(冬至後盈/夏至後縮)以弦策累加之各得弦望及次朔入盈縮厯¶
日及分秒(滿半歳周去/之即交盈縮)¶
　　　求盈縮差¶
視入厯盈者在盈初縮末限已下為初限已上反減半¶
歳周餘為末限縮者在縮初盈末限已下為初限已上¶
反減半歳周餘為末限其盈初縮末者置立差三十一¶
以初末限乘之加平差二萬四千六百又以初末限乘¶
<pb:KR3f0008_WYG_036-11a>¶
之用減定差五百一十三萬三千二百餘再以初末限¶
乘之滿億為度不滿退除為分秒縮初盈末者置立差¶
二十七以初末限乘之加平差二萬二千一百又以初¶
末限乘之用減定差四百八十七萬六百餘再以初末¶
限乘之滿億為度不滿退除為分秒即所求盈縮差¶
又術置入限分以其日盈縮分乘之萬約為分以加其¶
下盈縮積萬約為度不滿為分秒亦得所求盈縮差¶
　　　赤道宿度¶
<pb:KR3f0008_WYG_036-11b>¶
角十二度一十分　亢九度二十分　氐十六度三十¶
分　房五度六十分　心六度五十分　尾十九度一¶
十分　箕十度四十分¶
　　　右東方七宿七十九度二十分¶
斗二十五度二十分　牛七度二十分　女十一度三¶
十五分　虚八度九十五分太　危十五度四十分¶
室十七度一十分　壁八度六十分¶
　　　右北方七宿九十三度八十分太¶
<pb:KR3f0008_WYG_036-12a>¶
奎十六度六十分　婁十一度八十分　胃十五度六¶
十分　昴十一度三十分　畢十七度四十分　觜初¶
度五分　參十一度一十分¶
　　　右西方七宿八十三度八十五分¶
井三十三度三十分　鬼二度二十分　栁十三度三¶
十分　星六度三十分　張十七度二十五分　翼十¶
八度七十五分　軫十七度三十分¶
　　　右南方七宿一百八度四十分¶
<pb:KR3f0008_WYG_036-12b>¶
　　　推冬至赤道日度¶
置中積以加周應為通積滿周天分去之不盡以日周¶
約之為度不滿退約為分秒命起赤道虛宿六度外去¶
之至不滿宿即所求天正冬至加時日躔赤道宿度及¶
分秒(上考者以周應減中積滿周天去之不盡以減周/天餘以日周約之為度餘同上如當時有宿度者)¶
(止依當時/宿度命之)¶
　　　求四正赤道日度¶
置天正冬至加時赤道日度累加象限滿赤道宿次去¶
<pb:KR3f0008_WYG_036-13a>¶
之各得春夏秋正日所在宿度及分秒¶
　　　求四正赤道宿積度¶
置四正赤道宿全度以四正赤道日度及分減之餘為¶
距後度以赤道宿度累加之各得四正後赤道宿積度¶
及分¶
　　　黄赤道率¶
<pb:KR3f0008_WYG_036-14a>¶
¶
<pb:KR3f0008_WYG_036-15a>¶
¶
<pb:KR3f0008_WYG_036-16a>¶
¶
<pb:KR3f0008_WYG_036-17a>¶
¶
<pb:KR3f0008_WYG_036-18a>¶
¶
<pb:KR3f0008_WYG_036-19a>¶
　¶
　¶
　¶
　¶
　　　推黄道宿度¶
置四正後赤道宿積度以其赤道積度減之餘以黄道¶
率乘之如赤道率而一所得以加黄道積度為二十八¶
宿黄道積度以前宿黄道積度減之為其宿黄道度及¶
<pb:KR3f0008_WYG_036-19b>¶
分(其秒就/近為分)¶
　　　黄道宿度¶
角十二度八十七分　亢九度五十六分　氐十六度¶
四十分　房五度四十八分　心六度三十七分　尾¶
十七度九十五分　箕九度五十九分¶
　　　右東方七宿七十八度二十二分¶
斗二十三度四十七分　牛六度九十分　女十一度¶
一十二分　虚九度○分太　危十五度九十五分¶
<pb:KR3f0008_WYG_036-20a>¶
室十八度三十二分　壁九度三十四分¶
　　　右北方七宿九十四度一十分太¶
奎十七度八十七分　婁十二度三十六分　胃十五¶
度八十一分　昴十一度○八分　畢十六度五十分¶
　觜初度○五分　參十度二十八分¶
　　　右西方七宿八十三度九十五分¶
井三十一度○三分　鬼二度一十一分　栁十三度¶
　星六度三十一分　張十七度七十九分　翼二十¶
<pb:KR3f0008_WYG_036-20b>¶
度○九分　軫十八度七十五分¶
　　　右南方七宿一百九度八分¶
右黄道宿度依今厯所測赤道准冬至歳差所在筭定¶
以憑推步若上下考驗據歳差毎移一度依術推變各¶
得當時宿度¶
　　　推冬至加時黄道日度¶
置天正冬至加時赤道日度以其赤道積度減之餘以¶
黄道率乘之如赤道率而一所得以加黄道積度即所¶
<pb:KR3f0008_WYG_036-21a>¶
求年天正冬至加時黄道日度及分秒¶
　　　求四正加時黄道日度¶
置所求年冬至日躔黄赤道差與次年黄赤道差相減¶
餘四而一所得加象限為四正定象度置冬至加時黄¶
道日度以四正定象度累加之滿黄道宿次去之各得¶
四正定氣加時黄道宿度及分¶
　　　求四正晨前夜半日度¶
置四正恒氣日及分秒(冬夏二至盈縮/之端以恒為定)以盈縮差命為¶
<pb:KR3f0008_WYG_036-21b>¶
日分盈減縮加之即為四正定氣日及分置日下分以¶
其日行度乘之如日周而一所得以減四正加時黄道¶
日度各得四正定氣晨前夜半日度及分秒¶
　　　求四正後毎日晨前夜半黄道日度¶
以四正定氣日距後正定氣日為相距日以四正定氣¶
晨前夜半日度距後正定氣晨前夜半日度為相距度¶
累計相距日之行定度與相距度相減餘如相距日而¶
一為日差(相距度多為加/相距度少為減)以加減四正毎日行度率為¶
<pb:KR3f0008_WYG_036-22a>¶
毎日行定度累加四正晨前夜半黄道日度滿宿次¶
去之為毎日晨前夜半黄道日度及分秒¶
　　　求毎日午中黄道日度¶
置其日行定度半之以加其日晨前夜半黄道日度得¶
午中黄道日度及分秒¶
　　　求毎日午中黄道積度¶
以二至加時黄道日度距所求日午中黄道日度為二¶
至後黄道積度及分秒¶
<pb:KR3f0008_WYG_036-22b>¶
　　　求毎日午中赤道日度¶
置所求日午中黄道積度滿象限去之餘為分後内減¶
黄道積度以赤道率乘之如黄道率而一所得以加赤¶
道積度及所去象限為所求赤道積度及分秒以二至¶
赤道日度加而命之即毎日午中赤道日度及分秒¶
　　　黄道十二次宿度¶
危十二度六十四分九十一秒　入娵訾之次辰在亥¶
奎一度七十三分六十三秒　入降婁之次辰在戌¶
<pb:KR3f0008_WYG_036-23a>¶
胃三度七十四分五十六秒　入大梁之次辰在酉¶
畢六度八十八分五秒　入實沈之次辰在申¶
井八度三十四分九十四秒　入鶉首之次辰在未¶
栁三度八十六分八十秒　入鶉火之次辰在午¶
張十五度二十六分六秒　入鶉尾之次辰在巳¶
軫十度七分九十七秒　入夀星之次辰在辰¶
氐一度一十四分五十二秒　入大火之次辰在卯¶
尾三度一分一十五秒　入析木之次辰在寅¶
<pb:KR3f0008_WYG_036-23b>¶
斗二度七十六分八十五秒　入星紀之次辰在丑¶
女二度六分三十八秒　入𤣥枵之次辰在子¶
　　　求入十二次時刻¶
各置入次宿度及分秒以其日晨前夜半日度減之餘¶
以日周乘之為實以其日行定度為法實如法而一所¶
得依法斂加時求之即入次時刻¶
　¶
　古今律厯考卷三十六¶
