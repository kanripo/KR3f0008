# -*- mode: mandoku-view; -*-
#+TITLE: 古今律歷考
#+DATE: 2015-08-24 23:09:19.072505
#+PROPERTY: ID KR3f0008
#+PROPERTY: BASEEDITION WYG    
#+PROPERTY: JUAN 提要
<pb:KR3f0008_WYG_000-1a>¶
欽定四庫全書　　　　子部六¶
　古今律厯考　　　　　　天文算法類一(推歩之/屬)¶
　　提要¶
　　　　(臣/)等謹案古今律厯考明邢雲路撰雲路字¶
　　　　士登安肅人萬厯庚辰進士官至陜西按察¶
　　　　司副使是書詳於厯而畧於律七十二卷中¶
　　　　言律者不過六卷亦罕所發明惟辨黄鍾三¶
　　　　寸九分之非頗為精當而編在厯代日食之¶
<pb:KR3f0008_WYG_000-1b>¶
　　　　後步氣朔之前不知何意厯法六十六卷則¶
　　　　自六經以下迄於明代大統厯一一考訂其¶
　　　　論周改正即改月大抵本於張以寜春王正¶
　　　　月考惟於書惟元祀十有二月則指為建丑¶
　　　　之月謂商雖以丑為正而紀數之月仍以寅¶
　　　　為首與春王正月考之説不同然均之改正¶
　　　　而於周則云改月于殷則云不改月究不若¶
　　　　張以寜説之為允也六十五卷中有駁授時¶
<pb:KR3f0008_WYG_000-2a>¶
　　　　厯八條駁大統厯七條其駁大統厯謂斗指¶
　　　　析木日躔娵訾非天星分野之次乃月辰所¶
　　　　臨之名而大統厯乃以天星次舎加為地盤¶
　　　　月建殊襲趙縁督之誤又謂授時厯至元辛¶
　　　　巳黄道躔度十二交宫界郭守敬所測至今¶
　　　　三百餘年冬至日躔已退五度則宜新改日¶
　　　　躔度數而大統厯乃用其十二宫界不合歲¶
　　　　差又謂大統厯廢授時消長之法以至中節¶
<pb:KR3f0008_WYG_000-2b>¶
　　　　相差九刻葢雲路工於推算多創新術大統¶
　　　　為當時見行之厯故辨之尤力又大統僅發¶
　　　　授時消長一術其餘多所承襲故因而並及¶
　　　　授時也梅文鼎勿菴厯算書記曰從黄俞邰¶
　　　　借讀邢觀察古今律厯考驚其卷帙乏多然¶
　　　　細考之則於古法殊畧所疏授時法意亦多¶
　　　　未得其㫖又曰邢氏書但知有授時而姑援¶
　　　　經史以張其説古厯之源流得失未能明也¶
<pb:KR3f0008_WYG_000-3a>¶
　　　　無論西術矣是文鼎于雲路此書葢有未滿¶
　　　　然推步之學太抵因已具之法而更推未盡¶
　　　　之奥前人智力之所窮正後人心思之所起¶
　　　　故其術愈闡愈精後来居上雲路值厯學壊¶
　　　　敝之時獨能起而攻其誤其識加人一等矣¶
　　　　創始難工亦不必定以未宻議也乾隆四十¶
　　　　六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3f0008_WYG_000-3b>¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR3f0008_WYG_000-4a>¶
古今律厯考原序¶
史稱帝王治天下以律厯為先儒者通天人至律厯而¶
止大哉言乎何則律為大塊之竅人一嘘噏繇是厯為¶
斡維之運人一作息繇是天且不違而况於人是故聖¶
人寶焉然而律生於厯則厯其尤重也自重黎道䘮馬¶
彪記誤末流轉乖全妙莫準絲棼輒騖如斯者衆匪天¶
度之差殊考察異意故也余不敏蚤躭𨽻首晚益篤嗜¶
以詧環籥役智為勞蓋嘗挈坤復之符劵權子母之遇¶
<pb:KR3f0008_WYG_000-4b>¶
在竊心計筴祘之有年矣因博訪當世求我黨類於山¶
中得魏生焉生名文魁古之祖冲之陳得一其人也余¶
乃相與校讎羣籍營於至當於凡厯之宏綱細目遡古¶
迄今靡不根究其藴奥縷析其端倪壹切紕璺胥彌訂¶
之亡爽焉然後起而上之當宁上嘉悅下庭議僉曰可¶
㑹中涓愳而格不行余退歎曰使天不欲斯術之行則¶
無庸畀吾人以斯術天既以斯術畀吾人非余任之而¶
誰也夫道術公器也公器在我而不以公諸人將鬼神¶
<pb:KR3f0008_WYG_000-5a>¶
惡之矣余故因金明諸君子之請而彚集成編命諸剞¶
劂儻因是晤言知命以鏡太清璧聨珠燦軌順階平庶¶
㡬哉上律隂陽之變下存亭毒之功堯厯載光傳之勿¶
壊傳曰四時行焉百物生焉則余與天復何憾邢雲路¶
序¶
