# -*- mode: mandoku-view; -*-
#+TITLE: 古今律歷考
#+DATE: 2015-08-24 23:09:20.398803
#+PROPERTY: ID KR3f0008
#+PROPERTY: BASEEDITION WYG    
#+PROPERTY: JUAN 卷六十六
<pb:KR3f0008_WYG_066-1a>¶
欽定四庫全書¶
　古今律厯考卷六十六　　明　邢雲路　撰¶
　　厯理一¶
　　　厯理¶
二曜¶
測一年之日得歲實測一月之日得月䇿以二十四氣¶
除歲實得一氣之䇿以四除月䇿得弦策倍弦策為望¶
策三因弦策為下弦策三歸氣策為候策三十日内減¶
<pb:KR3f0008_WYG_066-1b>¶
月䇿十六日内減氣䇿為盈虚策月策除歲實十二次¶
餘為通閏四除歲實為氣象限四除周天度為天周象¶
除歲實半之為半歲周象限加減極差二日四○一四¶
為盈縮初末度以四時因五行得二十除歲周得土王¶
用事策以四季正氣加之得土王用事日月策減二十¶
八宿為宿䇿置所測歲實以距元乗之為中積加所測¶
氣應為通積滿紀法去之為冬至中積加閏應滿月策¶
去之為閏餘通積減閏餘滿紀法去之為經朔累加月¶
<pb:KR3f0008_WYG_066-2a>¶
策得各月經朔中積加所測轉應減閏餘滿轉終去之¶
為疾厯如過轉中去轉中為遲厯累加月策累去轉終¶
及轉中得各朔入轉半嵗周減閏餘為盈縮厯減後即¶
為縮厯累加月策為各月盈縮厯如滿半嵗周減半嵗¶
周是盈交縮縮交盈如盈縮厯滿盈縮初末限以減半¶
歲周為盈縮末限累加月策得各盈縮厯中積加所測¶
交應減閏餘滿交終去之為交泛累加月策累減交終¶
得各月交泛以交終與月策相減餘半之為交後限以¶
<pb:KR3f0008_WYG_066-2b>¶
後限減交終為交前限半交終為交中即中限交中減¶
後限為中前限加後限為中後限如交泛逢限則日月¶
食視有食之月置經朔以盈縮遲疾二厯定加減二差¶
以加減經朔為定朔以加減差加減遲疾厯為定入遲¶
疾厯以至限一十二限二十乗之為定入遲疾限以法¶
推之得行度内減八分二十秒為定限行度以月行平¶
度乗交泛得交常度以盈縮差加減之為交定度如在¶
七度已下三百四十二度已上日食在正交一百七十¶
<pb:KR3f0008_WYG_066-3a>¶
五度已上二百二度已下日食在中交半日五十刻内¶
減定朔小餘分為午前分定朔小餘分内減半日五十¶
刻餘為午後分以午前午後較半日五十刻餘以午前¶
午後乗之以九十六刻而一得時差分午前減午後加¶
加減定朔小餘分為食甚分午前午後加時差分為距¶
午分以盈縮厯加定朔日及食甚分秒以減經朔日及¶
分秒餘為食甚入盈縮厯以法推得盈縮行定度在象¶
限已下為初限已上反減半歲周為末限或初或末自¶
<pb:KR3f0008_WYG_066-3b>¶
乗之以一千八百七十而一以減四度四十六分為南¶
北泛差以距午分乗之以半晝分而一以減泛差為定¶
差如泛差不及減者反減之應加作減差應減作加差¶
在盈初縮末者正交為減差中交為加差縮初盈末反¶
是定度無論初末限俱減半嵗周餘還以初末限乗之¶
以千八百七十而一為東西泛差以距午分乗之以日¶
周四之一而一如在泛差已下就為定差已上較泛差¶
為東西定差盈厯午前縮厯午後正交為減差中交為¶
<pb:KR3f0008_WYG_066-4a>¶
加差縮厯午前盈厯午後正交為加差中交為減差正¶
交三百五十七度六十四分或中交一百八十八度五¶
分加減南北東西定差為定限度視交定度在正交已¶
下者對減之為隂厯交前度已上者對減為陽厯交後¶
度在中交已下者對減之為陽厯交前度已上者對減¶
為隂厯交後度置隂八度陽六度内減交前或交後度¶
餘以隂八十陽六十而一得日食分秒以日食既初虧¶
至復圓定為二十分以減日食分秒餘以日食分秒乗¶
<pb:KR3f0008_WYG_066-4b>¶
之以平方開之以定法五十七刻七十分乗之以定限¶
行度而一為定用分於食甚分減定用為初虧分加定¶
用為復圓分月離陽道初虧西南食甚正南復圓東南¶
月離隂道初虧西北食甚正北復圓東北日食八分已¶
上初虧正西復圓正東日未出先虧未食甚復圓已入¶
地謂之帶食如在昏刻者日入分與食甚分相減在晨¶
刻者日出分與食甚分相減為帶食差以日食分秒乗¶
之以定用分而一以減日食分秒在晨者為見食分在¶
<pb:KR3f0008_WYG_066-5a>¶
昏者為不見食甚或不見復圓分以盈縮行定度為黄¶
道定度盈就為定度縮加半歲周加天正黄道以黄道¶
鈐去之餘為食甚日躔黄道宿次以入朔交泛加望策¶
即入望交泛經朔加望策即經望盈縮遲疾各加望策¶
盈縮滿盈縮二限減半歲周遲疾滿轉中去之各以法¶
推之得加減差以加減經望為定望以加減差加減遲¶
疾厯為定入遲疾厯以法推得行度以減八分二十秒¶
為定限行度交常交定度如日食法視日出日入晨分¶
<pb:KR3f0008_WYG_066-5b>¶
昏分之數又視卯酉前後定望小餘刻分在二十五刻¶
已下為卯前已上減半日五十刻為卯後七十五刻已¶
下減半日五十刻為酉前已上減日周百刻為酉後以¶
百刻減卯酉前後分餘以百刻而一定為時差定望分¶
加時差分為食甚定分交定度與中交度一百八十一¶
度八十九分六十七秒較中交餘為陽厯交定餘為隂¶
厯隂陽厯在後准十五度五十分已下為交後度在前¶
准一百六十六度三十九分六十七秒已上為交前度¶
<pb:KR3f0008_WYG_066-6a>¶
置月食定度十三度五分減交前後度以八十七刻而¶
一得月食分秒以月食既甚初虧至復圓定為三十分¶
以減月食分秒餘以月食分秒乗之以平方開之以定¶
法四十九刻二十分乗之以定限行度而一為定用分¶
食甚減定用為初虧加定用為復圓此月食十分已下¶
之率也如食十分已上者去十分以單分乗十五分餘¶
以月食分秒乗之以平方開之以四十九刻二十分乗¶
之以定限行度而一為既内分定用分減既内分為既¶
<pb:KR3f0008_WYG_066-6b>¶
外分食甚分減既内分為食既分加既内分為生光分¶
食甚離陽道者初虧東北食甚正北復圓西北隂道者¶
初虧東南食甚正南復圓西南食八分已上初虧正東¶
復圓正西月未出地日未入地先虧或食既以食甚分¶
與日入分相較餘為帶食差見食分月未食甚日已出¶
地月已入地以食甚分與日出分相較餘為帶食差不¶
見食分食既生光復圓亦然以月食分乗帶食差以定¶
用分而一在晨為不見食分在昏為見食分以減月食¶
<pb:KR3f0008_WYG_066-7a>¶
分秒餘在晨為見食分在昏為不見食分食既生光亦¶
然晨未食既先入地日已出不見食既未食甚先入地¶
日已出不見食甚未生光先入地日已出不見生光未¶
復圓先入地日已出不見復圓日未入地月未出已食¶
若干分以盈縮定度為黄道定度縮厯就為定度盈厯¶
加半嵗周加天正黄道以黄道鈐去之餘為月離黄道¶
宿次此其數也求其理歲周者今歲日冬至所在之宿¶
來歲復於端也月策者日月所㑹之期同宿同度謂之¶
<pb:KR3f0008_WYG_066-7b>¶
朔盖月行二十七日五十五刻有竒一周天又行二日¶
弱凡二十九日五十三刻有竒追及於日也日自卑而¶
漸髙曰盈盈過半曰末末至最髙自髙而漸卑曰縮縮¶
過半曰末末至最卑縮而復盈也盈縮皆有平立差平¶
者東西經行立者上下斜徃月亦如是也月行平分者¶
遲疾之初髙卑者遲疾之末與日異也日有刻分十二¶
時時有八刻二十分有竒故月以八百二十分為定率¶
也日食時有差如食在午位其差少是人以目正視之¶
<pb:KR3f0008_WYG_066-8a>¶
也食在午前日在東月追及先期掩盡未合朔即食甚¶
是人之目力自西視之故見其先時非日果先也食在¶
午後日在東月後追雖對尚露合朔後方食甚是人之¶
目力自東視之故見其後時非日果後也用九十六收¶
者一時八刻十二時九十六刻也食甚加時差為距午¶
者自食時至午時之數也南北東西泛差者泛然差也¶
定差者得定數也正交者所起之端中交者居其衝也¶
隂陽二厯黄道内外也黄道内為隂外為陽也在交道¶
<pb:KR3f0008_WYG_066-8b>¶
前食曰交前交道後食曰交後也隂陽二厯言月不言¶
日也黄道内狹而長外闊而短故有隂八陽六之論也¶
日食十分就日體也其六曜各有行分皆就日也隂八¶
度陽六度隂定法八十陽定法六十皆謂十分之説也¶
定用二十分者日食初虧至食甚十分食甚至復圓十¶
分也二十分内減日食分秒仍以日食分秒乗之者就¶
食體也平方開之得食體之方面也五十七刻四十分¶
乗之者晨昏相距之數也定限行度而一者月度之數¶
<pb:KR3f0008_WYG_066-9a>¶
減者至初加者至復中分也月在陽道自西南追日故¶
初虧西南復圓東南月在隂道自西北追日故初虧西¶
北復圓東北食八分已上則當交道之中故虧正西復¶
正東也月食言卯酉前後者昏距曉也止言中交不言¶
正交者日所沖也不及中交者月在黄道外故曰陽過¶
中交者月在黄道内故曰隂也後准者過交後之餘數¶
前准者月未至交在交之前也月食十五分者自初虧¶
至食甚也定三十分者自食甚至復圓也皆就日體之¶
<pb:KR3f0008_WYG_066-9b>¶
説也減而乗之平方開之復以四十九刻二十分乗之¶
者昏距曉之數也月食十分已上謂之既去其十分以¶
單分減十五分以食分乗之平方開之帶縱之術也食¶
甚月當心值日當心食既月西輪齊日西輪生光月東¶
輪齊日東輪忽焉光露而月復生也晨分倍者即昏距¶
晨之夜刻也五歸更又五歸㸃盖以虧既甚生復之數¶
在昏刻者於中減此五事餘以率去之即更㸃也此五¶
夜中星各以時定也¶
<pb:KR3f0008_WYG_066-10a>¶
五星四餘之數前厯法説之詳矣其理則五星周率即¶
周日也自前合距後合之日也中星度即平度也各以¶
合伏遲疾留退之平度累加減之各得中星度也限度¶
即入盈縮厯度也各以合伏遲疾留退限度累加之至¶
後合得周日入厯度也是一周之日所積之度也以所¶
積之日歸周日得度率度率者是一度平轄日數也以¶
度率乗天周為厯率厯率者是天周之度轄天周之日¶
也故以度率取厯率入盈縮厯也盈縮之數與日行一¶
<pb:KR3f0008_WYG_066-10b>¶
也合應者以前伏後見於其所積之日折取其中即星¶
日周度合伏之期也以此定為合應也厯應者是合伏¶
之日去冬至分之數也平立之差雖加減不同與日行¶
亦一也四餘則大統以度率除一度為日行分累歸宿¶
度為周積紫氣積一萬○二百二十七日一十七刻九¶
十二分月孛三千二百三十一日九十六刻八十四分¶
羅㬋計都六千七百九十三日四十四刻三十二分以¶
合天周不協若以度率乗周天度得紫氣積一萬○二¶
<pb:KR3f0008_WYG_066-11a>¶
百二十七日二十一刻月孛三千二百三十一日九十¶
七刻八十分羅㬋計都六千七百九十三日四十六刻¶
三十六分方為正法是其理也¶
　¶
　¶
　¶
　¶
　¶
<pb:KR3f0008_WYG_066-11b>¶
　¶
　¶
　¶
　¶
　¶
　¶
　¶
　古今律厯考卷六十六¶
